# 西江月·秋收起义

军叫工农革命，

旗号镰刀斧头。

匡庐一带不停留，

要向潇湘直进。

地主重重压迫，

农民个个同仇。

秋收时节暮云愁，

霹雳一声暴动。




# 菩萨蛮·黄鹤楼

茫茫九派流中国，

沉沉一线穿南北。

烟雨莽苍苍，

龟蛇锁大江。

黄鹤知何去？

剩有游人处。

把酒酹滔滔，

心潮逐浪高！




# 七律·和柳亚子先生

饮茶粤海未能忘，索句渝州叶正黄。

三十一年还旧国，落花时节读华章。

牢骚太盛防肠断，风物长宜放眼量。

莫道昆明池水浅，观鱼胜过富春江。




# 七律·冬云

雪压冬云白絮飞，万花纷谢一时稀。

高天滚滚寒流急，大地微微暖气吹。

独有英雄驱虎豹，更无豪杰怕熊罴。

梅花欢喜漫天雪，冻死苍蝇未足奇。




# 七律·到韶山

别梦依稀咒逝川，故园三十二年前。

红旗卷起农奴戟，黑手高悬霸主鞭。

为有牺牲多壮志，敢教日月换新天。

喜看稻菽千重浪，遍地英雄下夕烟。




# 四言诗·祭母文

呜呼吾母，遽然而死。寿五十三，生有七子。

七子余三，即东民覃。其他不育，二女二男。

育吾兄弟，艰辛备历。摧折作磨，因此遘疾。

中间万万，皆伤心史。不忍卒书，待徐温吐。

今则欲言，只有两端：一则盛德，一则恨偏。

吾母高风，首推博爱。远近亲疏，一皆覆载。

恺恻慈祥，感动庶汇。爱力所及，原本真诚。

不作诳言，不存欺心。整饬成性，一丝不诡。

手泽所经，皆有条理。头脑精密，擘理分情。

事无遗算，物无遁形。洁净之风，传遍戚里。

不染一尘，身心表里。五德荦荦，乃其大端。

合其人格，如在上焉。恨偏所在，三纲之末。

有志未伸，有求不获。精神痛苦，以此为卓。

天乎人欤，倾地一角。次则儿辈，育之成行。

如果未熟，介在青黄。病时揽手，酸心结肠。

但呼儿辈，各务为良。又次所怀，好亲至爱。

或属素恩，或多劳瘁。大小亲疏，均待报赍。

总兹所述，盛德所辉。必秉悃忱，则效不违。

致于所恨，必补遗缺。念兹在兹，此心不越。

养育深恩，春辉朝霭。报之何时，精禽大海。

呜呼吾母，母终未死。躯壳虽隳，灵则万古。

有生一日，皆报恩时。有生一日，皆伴亲时。

今也言长，时则苦短。惟挈大端，置其粗浅。

此时家奠，尽此一觞。后有言陈，与日俱长。




# 清平乐 蒋桂战争

风云突变，

军阀重开战。

洒向人间都是怨，

一枕黄梁再现。

红旗跃过汀江，

直下龙岩上杭。

收拾金瓯一片，

分田分地真忙。




# 七律·和周世钊同志

春江浩荡暂徘徊，又踏层峰望眼开。

风起绿洲吹浪去，雨从青野上山来。

尊前谈笑人依旧，域外鸡虫事可哀。

莫叹韶华容易逝，卅年仍到赫曦台。




# 七律·读《封建论》呈郭老

劝君少骂秦始皇，焚坑事业要商量。

祖龙魂死业犹在，孔学名高实秕糠。

百代都行秦政法，十批不是好文章。

熟读唐人封建论，莫从子厚返文王。





# 念奴娇·昆仑

横空出世，莽昆仑，阅尽人间春色。

飞起玉龙三百万，搅得周天寒彻。

夏日消溶，江河横溢，人或为鱼鳖。

千秋功罪，谁人曾与评说？

而今我谓昆仑：不要这高，不要这多雪。

安得倚天抽宝剑，把汝裁为三截？

一截遗欧，一截赠美，一截还东国。

太平世界，环球同此凉热。




# 七律·读报（托洛茨基到远东）

托洛茨基到远东，不和不战逞英雄。

列宁竟抛头颅后，叶督该拘大鹫峰。

敢向邻居试螳臂，只缘自己是狂峰。

人人尽说西方好，独惜神州出蠢虫。





# 沁园春·长沙

独立寒秋，湘江北去，橘子洲头。

看万山红遍，层林尽染；漫江碧透，百舸争流。

鹰击长空，鱼翔浅底，万类霜天竞自由。

怅寥廓，问苍茫大地，谁主沉浮？

携来百侣曾游，忆往昔峥嵘岁月稠。

恰同学少年，风华正茂；书生意气，挥斥方遒。

指点江山，激扬文字，粪土当年万户侯。

曾记否，到中流击水，浪遏飞舟？




# 七绝·屈原

屈子当年赋楚骚，手中握有杀人刀。

艾萧太盛椒兰少，一跃冲向万里涛。





# 七律·忆重庆谈判

有田有地吾为主，无法无天是为民。

重庆有官皆墨吏，延安无土不黄金。

炸桥挖路为团结，夺地争城是斗争。

遍地哀鸿满城血，无非一念救苍生。




# 十六字令三首

山，快马加鞭未下鞍。

惊回首，离天三尺三。



山，倒海翻江卷巨澜。

奔腾急，万马战犹酣。



山，刺破青天锷未残。

天欲堕，赖以拄其间。




# 水调歌头·重上井冈山

久有凌云志，

重上井冈山。

千里来寻故地，

旧貌变新颜。

到处莺歌燕舞，

更有潺潺流水，

高路入云端。

过了黄洋界，

险处不须看。

风雷动，

旌旗奋，

是人寰。

三十八年过去，

弹指一挥间。

可上九天揽月，

可下五洋捉鳖，

谈笑凯歌还。

世上无难事，

只要肯登攀。




# 水调歌头·游泳

才饮长沙水，

又食武昌鱼。

万里长江横渡，

极目楚天舒。

不管风吹浪打，

胜似闲庭信步，

今日得宽馀。

子在川上曰：

逝者如斯夫！

风樯动，

龟蛇静，

起宏图。

一桥飞架南北，

天堑变通途。

更立西江石壁，

截断巫山云雨，

高峡出平湖。

神女应无恙，

当惊世界殊。




# 蝶恋花·从汀州向长沙

六月天兵征腐恶，

万丈长缨要把鲲鹏缚。

赣水那边红一角，

偏师借重黄公略。

百万工农齐踊跃，

席卷江西直捣湘和鄂。

国际悲歌歌一曲，

狂飙为我从天落。




# 七律·改鲁迅诗

曾警秋肃临天下，竟遣春温上笔端。

尘海苍茫沉百感，金风萧瑟走高官。

喜攀飞翼通身暖，苦坠空云半截寒。

悚听自吹皆圣绩，起看敌焰正阑干。

## 附：七律·亥年残秋偶作（鲁迅原诗）

曾惊秋肃临天下，敢遣春温上笔端。

尘海苍茫沉百感，金风萧瑟走千官。

老归大泽菰蒲尽，梦坠空云齿发寒。

竦听荒鸡偏阒寂，起看星斗正阑干。




# 贺新郎·别友

挥手从兹去。

更那堪凄然相向，

苦情重诉。

眼角眉梢都似恨，

热泪欲零还住。

知误会前番书语。

过眼滔滔云共雾，

算人间知己吾和汝。

人有病，

天知否？

今朝霜重东门路，

照横塘半天残月，

凄清如许。

汽笛一声肠已断，

从此天涯孤旅。

凭割断愁丝恨缕。

要似昆仑崩绝壁，

又恰象台风扫寰宇。

重比翼，

和云翥。




# 七绝二首·纪念鲁迅八十寿辰

## 其一

博大胆识铁石坚，刀光剑影任翔旋。

龙华喋血不眠夜，犹制小诗赋管弦。

## 其二

鉴湖越台名士乡， 忧忡为国痛断肠。

剑南歌接秋风吟， 一例氤氲入诗囊。




# 五律·挽戴安澜将军

外侮需人御，将军赋采薇。

师称机械化，勇夺虎罴威。

浴血冬瓜守，驱倭棠吉归。

沙场竟殒命，壮志也无违。




# 清平乐·会昌

东方欲晓，

莫道君行早。

踏遍青山人未老，

风景这边独好。

会昌城外高峰，

颠连直接东溟。

战士指看南粤，

更加郁郁葱葱。




# 念奴娇·鸟儿问答

鲲鹏展翅，九万里，翻动扶摇羊角。

背负青天朝下看，都是人间城郭。

炮火连天，弹痕遍地，吓倒蓬间雀。

怎么得了，哎呀我要飞跃。

借问君去何方，雀儿答道：有仙山琼阁。

不见前年秋月朗，订了三家条约。

还有吃的，土豆烧熟了，再加牛肉。

不须放屁！试看天地翻覆。




# 蝶恋花·答李淑一

我失骄杨君失柳，

杨柳轻飏直上重霄九。

问讯吴刚何所有，

吴刚捧出桂花酒。

寂寞嫦娥舒广袖，

万里长空且为忠魂舞。

忽报人间曾伏虎，

泪飞顿作倾盆雨。




# 减字木兰花·广昌路上

漫天皆白，雪里行军情更迫。

头上高山，风卷红旗过大关。

此行何去？赣江风雪迷漫处。

命令昨颁，十万工农下吉安。




# 七律·人民解放军占领南京

钟山风雨起苍黄，百万雄师过大江。

虎踞龙盘今胜昔，天翻地覆慨而慷。

宜将剩勇追穷寇，不可沽名学霸王。

天若有情天亦老，人间正道是沧桑。




# 满江红·和郭沫若同志

小小寰球，有几个苍蝇碰壁。嗡嗡叫，几声凄厉，几声抽泣。

蚂蚁缘槐夸大国，蚍蜉撼树谈何易。正西风落叶下长安，飞鸣镝。



多少事，从来急；天地转，光阴迫。一万年太久，只争朝夕。

四海翻腾云水怒，五洲震荡风雷激。要扫除一切害人虫，全无敌。




# 七律·登庐山

一山飞峙大江边，跃上葱茏四百旋。

冷眼向洋看世界，热风吹雨洒江天。

云横九派浮黄鹤，浪下三吴起白烟。

陶令不知何处去，桃花源里可耕田？




# 七古·送纵宇一郎东行

云开衡岳积阴止，天马凤凰春树里。

年少峥嵘屈贾才，山川奇气曾钟此。

君行吾为发浩歌，鲲鹏击浪从兹始。

洞庭湘水涨连天，艟艨巨舰直东指。

无端散出一天愁，幸被东风吹万里。

丈夫何事足萦怀，要将宇宙看稊米。

沧海横流安足虑，世事纷纭何足理。

管却自家身与心，胸中日月常新美。

名世于今五百年，诸公碌碌皆余子。

平浪官前友谊多，崇明对马衣带水。

东瀛濯剑有书还，我返自崖君去矣。




# 西江月·井冈山

山下旌旗在望，

山头鼓角相闻。

敌军围困万千重，

我自岿然不动。

早已森严壁垒，

更加众志成城。

黄洋界上炮声隆，

报道敌军宵遁。




# 五律·看山

三上北高峰，杭州一望空。

飞凤亭边树，桃花岭上风。

热来寻扇子，冷去对美人。

一片飘飘下，欢迎有晚鹰。




# 七绝·贾谊

贾生才调世无伦，哭泣情怀吊屈文。

梁王堕马寻常事，何用哀伤付一生。





# 六言诗·给彭德怀同志

山高路远坑深，大军纵横驰奔。

谁敢横刀立马？唯我彭大将军。




# 虞美人·枕上

堆来枕上愁何状，

江海翻波浪。

夜长天色总难明，

寂寞披衣起坐数寒星。

晓来百念皆灰烬，

剩有离人影。

一勾残月向西流，

对此不抛眼泪也无由。




# 七律·读报（托洛茨基返故居）

托洛茨基返故居，不和不战欲何如？

青空飘落能言鸟，黑海翻腾愤怒鱼。

爱丽舍宫唇发紫，戴维营里面施朱。

新闻岁岁寻常出，独有今年出得殊。





# 五律·喜闻捷报

秋风度河上，大野入苍穹。

佳令随人至，明月傍云生。

故里鸿音绝，妻儿信未通。

满宇频翘望，凯歌奏边城。




# 七律·和郭沫若同志

一从大地起风雷，便有精生白骨堆。

僧是愚氓犹可训，妖为鬼蜮必成灾。

金猴奋起千钧棒，玉宇澄清万里埃。

今日欢呼孙大圣，只缘妖雾又重来。




# 七律·洪都

到得洪都又一年，祖生击楫至今传。

闻鸡久听南天雨，立马曾挥北地鞭。

鬓雪飞来成废料，彩云长在有新天。

年年后浪推前浪，江草江花处处鲜。




# 七律·长征

红军不怕远征难，万水千山只等闲。

五岭逶迤腾细浪，乌蒙磅礴走泥丸。

金沙水拍云崖暖，大渡桥横铁索寒。

更喜岷山千里雪，三军过后尽开颜。




# 渔家傲·反第二次大“围剿”

白云山头云欲立，白云山下呼声急，枯木朽株齐努力。

枪林逼，飞将军自重霄入。

七百里驱十五日，赣水苍茫闽山碧，横扫千军如卷席。

有人泣，为营步步嗟何及！ 




# 七绝·观潮

千里波涛滚滚来，雪花飞向钓鱼台。

人山纷赞阵容阔，铁马从容杀敌回。





# 杂言诗·八连颂

好八连，天下传。为什么？意志坚。

为人民，几十年。拒腐蚀，永不沾。

因此叫，好八连。解放军，要学习。

全军民，要自立。不怕压，不怕迫。

不怕刀，不怕戟。不怕鬼，不怕魅。

不怕帝，不怕贼。奇儿女，如松柏。

上参天，傲霜雪。纪律好，如坚壁。

军事好，如霹雳。政治好，称第一。

思想好，能分析。分析好，大有益。

益在哪？团结力。军民团结如一人，

试看天下谁能敌。




# 浣溪沙·和柳亚子先生（长夜难明赤县天）

*一九五零年国庆观剧，柳亚子先生即席赋《浣溪沙》，因步其韵奉和。*



长夜难明赤县天，百年魔怪舞翩跹，人民五亿不团圆。

一唱雄鸡天下白，万方乐奏有于阗，诗人兴会更无前。





# 五古·挽易昌陶
去去思君深，思君君不来。

愁杀芳年友，悲叹有余哀。

衡阳雁声彻，湘滨春溜回。

感物念所欢，踯躅南城隈。

城隈草萋萋，涔泪侵双题。

采采余孤景，日落衡云西。

方期沆养游，零落匪所思。

永诀从今始，午夜惊鸣鸡。

鸣鸡一声唱，汗漫东皋上。

冉冉望君来，握手珠眶涨。

关山蹇骥足，飞飙拂灵帐，

我怀郁如楚，放歌依列嶂。

列嶂青且茜，愿言试长剑。

东海有岛夷，北山尽仇怨。

荡涤谁氏子，安得辞浮贱。

子期竟早亡，牙琴从此绝。

琴绝最伤情，朱华春不荣。

后来有千日，谁与共平生？

望灵荐杯酒，惨淡看铭旌。

惆怅中何寄，江天水一泓。




# 七律·读报（反苏忆昔闹群蛙）

反苏忆昔闹群蛙，今日欣看大反华。

恶煞腐心兴鼓吹，凶神张口吐烟霞。

神州岂止千重恶，赤县原藏万种邪。

遍寻全球侵略者，惟余此处一孤家。




# 七绝·莫干山

翻身跃入七人房，回首峰峦入莽苍。

四十八盘才走过，风驰又已到钱塘。




# 如梦令·元旦

宁化、清流、归化，

路隘林深苔滑。

今日向何方，

直指武夷山下。

山下、山下，

风展红旗如画。




# 沁园春·雪

北国风光，千里冰封，万里雪飘。

望长城内外，惟余莽莽；大河上下，顿失滔滔。

山舞银蛇，原驰蜡象，欲与天公试比高。

须晴日，看红装素裹，分外妖娆。

江山如此多娇，引无数英雄竞折腰。

惜秦皇汉武，略输文采；唐宗宋祖，稍逊风骚。

一代天骄，成吉思汗，只识弯弓射大雕。

俱往矣，数风流人物，还看今朝。




# 七律·咏贾谊

少年倜傥廊庙才，壮志未酬事堪哀。

胸罗文章兵百万，胆照华国树千台。

雄英无计倾圣主，高节终竟受疑猜。

千古同惜长沙傅，空白汨罗步尘埃。




# 七律·吊罗荣桓同志

记得当年草上飞，

红军队里每相违。

长征不是难堪日，

战锦方为大问题。

斥鷃每闻欺大鸟，

昆鸡长笑老鹰非。

君今不幸离人世，

国有疑难可问谁？




# 五言诗·赞秘密工作者

惊涛拍孤岛，

碧波映天晓。

虎穴藏忠魂，

曙光迎春早。




# 七律·读报（西海而今出圣人）

西海而今出圣人，涂脂抹粉上豪门。

不知说了啥些事，但记西方是友朋。

举世劳民尊匪盗，万年宇宙绝纷争。

列宁火焰成灰烬，人类从兹入大同。




# 七绝·五云山

五云山上五云飞，远接群峰近拂堤。

若问杭州何处好，此中听得野莺啼。




# 采桑子·重阳

人生易老天难老，岁岁重阳。今又重阳，战地黄花分外香。

一年一度秋风劲，不似春光。胜似春光，寥廓江天万里霜。




# 清平乐·六盘山

天高云淡，

望断南飞雁。

不到长城非好汉，

屈指行程二万。

六盘山上高峰，

红旗漫卷西风。

今日长缨在手，

何时缚住苍龙？




# 归国谣·今宵月

今宵月，

直把天涯都照彻。

清光不令青山失，

清溪却向青滩泄。

鸡声歇，

马嘶人语长亭白。




# 七绝·为女民兵题照

飒爽英姿五尺枪，曙光初照演兵场。

中华儿女多奇志，不爱红装爱武装。




# 五律·张冠道中

朝雾弥琼宇，征马嘶北风。

露湿尘难染，霜笼鸦不惊。

戎衣犹铁甲，须眉等银冰。

踟蹰张冠道，恍若塞上行。




# 卜算子·咏梅

风雨送春归，飞雪迎春到。

已是悬崖百丈冰，犹有花枝俏。

俏也不争春，只把春来报。

待到山花烂漫时，她在丛中笑。





# 七律·有所思

正是神都有事时，又来南国踏芳枝。

青松怒向苍天发，败叶纷随碧水驰。

一阵风雷惊世界，满街红绿走旌旗。

凭阑静听潇潇雨，故国人民有所思。




# 忆秦娥·娄山关

西风烈，

长空雁叫霜晨月。

霜晨月，

马蹄声碎，

喇叭声咽。

雄关漫道真如铁，

而今迈步从头越。

从头越，

苍山如海，

残阳如血。




# 渔家傲·反第一次大“围剿”

万木霜天红烂漫，天兵怒气冲霄汉。

雾满龙冈千嶂暗，齐声唤，前头捉了张辉瓒。

二十万军重入赣，风烟滚滚来天半。

唤起工农千百万，同心干，不周山下红旗乱。




# 七律二首·送瘟神

*读六月三十日《人民日报》，余江县消灭了血吸虫。浮想联翩，夜不能寐。微风拂煦，旭日临窗，遥望南天，欣然命笔。*

## 其一

绿水青山枉自多，华佗无奈小虫何！

千村薜荔人遗矢，万户萧疏鬼唱歌。

坐地日行八万里，巡天遥看一千河。

牛郎欲问瘟神事，一样悲欢逐逝波。

## 其二

春风杨柳万千条，六亿神州尽舜尧。

红雨随心翻作浪，青山着意化为桥。

天连五岭银锄落，地动三河铁臂摇。

借问瘟君欲何往，纸船明烛照天烧。




# 浪淘沙·北戴河

大雨落幽燕，

白浪滔天，

秦皇岛外打鱼船。

一片汪洋都不见，

知向谁边？

往事越千年，

魏武挥鞭，

东临碣石有遗篇。

萧瑟秋风今又是，

换了人间。




# 贺新郎·读史

人猿相揖别。

只几个石头磨过，

小儿时节。

铜铁炉中翻火焰，

为问何时猜得？

不过几千寒热。

人世难逢开口笑，

上疆场彼此弯弓月。

流遍了，

郊原血。

一篇读罢头飞雪，

但记得斑斑点点，

几行陈迹。

五帝三皇神圣事，

骗了无涯过客。

有多少风流人物？

盗跖庄蹻流誉后，

更陈王奋起挥黄钺。

歌未竟，

东方白。




# 四言诗·祭黄帝陵

赫赫始祖，吾华肇造；胄衍祀绵，岳峨河浩。
聪明睿智，光披遐荒；建此伟业，雄立东方。
世变沧桑，中更蹉跌；越数千年，强邻蔑德。
琉台不守，三韩为墟；辽海燕冀，汉奸何多。
以地事敌，敌欲岂足；人执笞绳，我为奴辱。
懿维我祖，命世之英；涿鹿奋战，区宇以宁。
岂其苗裔，不武如斯；泱泱大国，让其沦胥。
东等不才，剑屦俱奋；万里崎岖，为国效命。
频年苦斗，备历险夷；匈奴未灭，何以家为。
各党各界，团结坚固；不论军民，不分贫富。
民族阵线，救国良方；四万万众，坚决抵抗。
民主共和，改革内政；亿兆一心，战则必胜。
还我河山，卫我国权；此物此志，永矢勿谖。
经武整军，昭告列祖；实鉴临之，皇天后土。





# 七律·答友人

九嶷山上白云飞，帝子乘风下翠微。

斑竹一枝千滴泪，红霞万朵百重衣。

洞庭波涌连天雪，长岛人歌动地诗。

我欲因之梦寥廓，芙蓉国里尽朝晖。




# 七绝·仿陆放翁诗

人类今娴上太空，但悲不见五洲同。

愚公尽扫饕蚊日，公祭无忘告马翁。



## 附：七绝·示儿（陆游原诗）

死去元知万事空，但悲不见九州同。

王师北定中原日，家祭无忘告乃翁。




# 菩萨蛮·大柏地

赤橙黄绿青蓝紫，

谁持彩练当空舞？

雨后复斜阳，

关山阵阵苍。

当年鏖战急，

弹洞前村壁。

装点此关山，

今朝更好看。




# 七绝·为李进同志题所摄庐山仙人洞照

暮色苍茫看劲松，乱云飞渡仍从容。
天生一个仙人洞，无限风光在险峰。





# 七绝·刘蕡

千载长天起大云，

中唐俊伟有刘蕡。

孤鸿铩羽悲鸣镝，

万马齐喑叫一声。




# 渔家傲·反第三次大围剿

英勇红军凭肉搏，红旗翻处白旗没。

地动天摇风雨跃，雷霆落，今日梁魁应活捉。




# 浣溪沙·和柳亚子先生（颜斶齐王各命前）

颜斶齐王各命前，多年矛盾廓无边，而今一扫纪新元。

最喜诗人高唱至，正和前线捷音联，妙香山上战旗妍。





# 念奴娇·井冈山

参天万木，千百里，飞上南天奇岳。故地重来何所见，多了楼台亭阁。

五井碑前，黄洋界上，车子飞如跃。江山如画，古代曾云海绿。　

弹指三十八年，人间变了，似天渊翻覆。犹记当时烽火里，九死一生如昨。

独有豪情，天际悬明月，风雷磅礴。一声鸡唱，万怪烟消云落。




# 临江仙·给丁玲同志

壁上红旗翻落照，

西风漫卷孤城。

保安人物一时新。

洞中开宴会，

招待出牢人。

纤笔一枝谁与似？

三千毛瑟精兵。

阵图开向陇山东。

昨天文小姐，

今日武将军。




# 五言韵语·读《十批判书》

郭老从韩退，

不及柳宗元。

名日共产党，

崇拜孔二先。




# 四言韵语·贺一对恋人团圆

十年重逢，喜龙得凤。
历尽劫难，破镜团圆。




# 四言韵语·白天出气

白天出气，
晚上看戏；
两干一稀，
大家满意。




# 六言韵语·苏维埃政府布告

军阀豪绅地主，到处压迫穷人。

利用国民政府，要捐要税不停。

地主白占土地，厂主垄断资本。

大家要免痛苦，只有参加革命。

穷人一致奋起，组织工农红军。

豪绅地主土地，一律分给农民。

免除苛捐杂税，都是有吃有剩。

工人每日工作，只做八个时辰。

商人服从法令，生意由你经营。

各地工农群众，赶快参加革命。

建立工农政府，快把地主田分。

工人组织工会，快同厂主斗争。

大家一致努力，完成中国革命。




# 四言韵语·养生之道

基本吃素，

饭后百步。

遇事不怒，

劳逸适度。




# 六言韵语·中国工农革命委员会布告

段谢刘李等逆，叛变起于富田。

带了红军反水，不顾大敌当前。

分裂革命势力，真正罪恶滔天。

破坏阶级决战，还要乱造谣言。

进攻省苏政府，推翻工农政权。

赶走曾山主席，捉起中央委员。

实行拥蒋反共，反对彻底分田。

妄想阴谋暴动，破坏红军万千。

要把红色区域，变成黑暗牢监。

AB取消两派，乌龟王八相联，

口里喊的革命，骨子是个内奸。

挂起红旗造反、教人不易看穿。

这是蒋逆毒计，大家要做宣传。

这是斗争紧迫，阶级叛逆必然。

不要恐慌奇怪，只有团结更坚。

打倒反革命派，胜利就在明天！




# 五言韵语·军队向前进

军队向前进，
生产长一寸。
加强纪律性，
革命无不胜。





# 杂言韵语·游泳启事

铁路之旁兮，水面汪洋；

深浅合度兮，生命无妨。

凡我同志兮，携手同行；

晚餐之后兮，游泳一场。


---
title: 四言韵语·题《中国妇女》之出版
description: 写于 1939 年
article: false
todo: 该韵语和A处有重复，待比对删除
---

# 四言韵语·题《中国妇女》之出版

妇女解放，
突起异军。
两万万众，
奋发为雄。
男女并驾，
如日方东。
以此制敌，
何敌不倾。
到之之法，
艰苦斗争。
世无难事，
有志竟成，
有妇人焉，
如星望云，
此编之作，
伫看风行。




# 四言韵语·题《明耻篇》

五月七日，

民国奇耻。

何以报仇？

在我学子！




# 四言韵语·题农村公共食堂

加强领导，全民食堂。
猪菜丰富，计划用粮。
指标到户，粮食到堂。
以人定量，凭票吃粮。
节余归己，按月算帐。
明明白白，账单上墙。
生产生活，两样都强。
人心振奋，……




# 四言韵语·红军第四军司令部布告

红军宗旨，民权革命，赣西一军，声威远震。

此番计划，分兵前进，官佐兵侠，服从命令。

平买平卖，事实为证，乱烧乱杀，在所必禁。

全国各地，压迫太甚，工人农人，十分苦痛。

土豪劣绅，横行乡镇，重息重租，人人怨愤。

白军士兵，饥寒交并，小资产者，税捐极重。

洋货越多，国货受困，帝国主义，哪个不恨。

国民匪党，完全反动，口是心非，不能过硬。

蒋桂冯阎，同床异梦，冲突已起，军阀倒运。

饭可充饥，药能医病，共党主张，极为公正。

地主田地，农民收种，债不要还，租不要送。

增加工钱，老板担任，八时工作，恰好相称。

军队待遇，亟须改订，发给田地，士兵有份。

敌方官兵，准其投顺，以前行为，可以不问。

累进税法，最为适用，苛税苛捐，扫除干净。

城市商人，积铢累寸，只要服从，馀皆不论。

对待外人，必须严峻，工厂银行，没收归并。

外资外债，概不承认，外兵外舰，不准入境。

打倒列强，人人高兴，打倒军阀，除恶务尽。

统一中华，举国称庆，满蒙回燕，章程自定。

国民政府，一群恶棍，合力铲除，肃清乱政。

全国工农，风发雷奋，夺取政权，为期目近。

革命成功，尽在民众，布告四方，大家起动。


# 七言韵语·戏赠洛甫

洛甫洛甫真英豪，

不会行军会摔跤。

四脚朝天摔得巧，

没伤胳膊没伤脑。




# 三言韵语·富不富

富不富，卖豆腐。

沉不沉，大火轮。

穷不穷，毛泽东。

君不君，程咬金。




# 四言韵语·手里有粮

手里有粮，

心里不慌。

脚踏实地，

喜气洋洋。




# 杂言韵语·红军纪律歌

四月上门板，捆铺草，

房子扫干净，

说话要和气，

买卖要公平。

损坏东西要赔偿，

借人东西要还清。




# 四言韵语·大权独揽

大权独揽，小权分散。

党委决定，各方去办。

办也有决，不离原则。

工作检查，党委有责。





# 五言韵语·大事不讨论

大事不讨论，

小事天天送。

此调不改动，

势必出修正。




# 四言韵语·筹军饷布告

共产党军，打富济贫，

要筹军饷，只问豪绅。

限他三日，筹好洋银，

贰千元款，送到本军。

减少军款，倾屋烧焚。




# 四言韵语·大菜小菜

大莱小菜，每家三袋。

大口小口，每人三斗。

大缸小缸，每家一缸。




# 五言诗·改造古代歌谣

两个泥菩萨，

一起都打碎。

用水一调和，

再来做两个。

我身上有你，

你身上有我。




# 七绝·改张仙朋《自怨》

园庭朵朵盛花开，

枝枝都喜春风来。

谁知还有霜冻日，

嫩枝应怨不成材。




# 七律·改叶剑英《远望》诗题

忧患元元忆逝翁，

红旗飘渺没遥空。

昏鸦三匝迷枯树，

回雁兼程溯旧踪。

赤道雕弓能射虎，

椰林匕首敢屠龙。

景升父子皆豚犬，

旋转还凭革命功。




# 采桑子·改胡乔木《反“愁”》（其二）

谁将愁比东流水？

无限波澜，载得风帆，垂跃奔腾直向前。



登天蜀道何须怨？

不上高山，突兀颠连，怎见人间是壮观？




# 菩萨蛮五首·改胡乔木《一九六四年十月十六日原子弹爆炸》

## 其一

神仙万世人间锁，

英雄华竞能火，

霹雳一声春，

风流天下闻。



风吹天下水，

清浊分千里，

亿众气凌云，

有人愁断魂。

## 其二

昂最七纪移山志，

忍能夕夕为奴隶！

双手扭乾坤，

教天认主人。

浮云西北去，

孔雀东南舞。

情最异今育，

天风挟海潮。

## 其三

攀山越水寻常事，

英雄不识艰难字，

奇迹总人为，

登高必自卑。



登临何限意，

佳气盈天地。

来者尽翘翘，

前峰喜更高。

## 其四

西风残照沉昏雾，

东方红处升霞柱。

雾暗百妖横，

霞飞四海腾。



霞旗扬四海，

壮志惊千载：

愿及雾偕亡，

消为日月光！

## 其五
从来历史人魔战，

魔存那得风波晏？

此日揽长缨，

遥看天地清。



长缨人卅亿，

垓下重围密。

魔倒凯歌高，

长天风也号。




# 生查子三首·改胡乔木《家书》（其二、其三、其四）

## 其二

斗争如海洋，早晚云霞涌。

流水片时停，毒菌争传种。



青春只一回，转眼能抛送。

百炼化为钢，只有投群众。

## 其三

牡丹富贵王，弹指凋尘土。

岂是少扶持？不耐风和雨。



如此嫩和娇，何足名花数？

稻麦不争芳，粒粒酬辛苦。

## 其四

纵观天地间，陵谷多奇趣。

东海有长鲸，常与波涛伍。



顺水好行船，终向下游去。

若要见英雄，先到艰难处。




# 水龙吟七首·改胡乔木《水龙吟七首》

## 其一

星星火种东传，燎原此日光霄壤。

茅庐年少，斯民在抱，万夫一往。

几度星霜，江河沸鼎，乾坤反掌。

喜当年赤县，同袍成阵，寒风里，生机旺。



破夜洪钟怒响，起征人晓歌齐唱。

东风旗帜，南针思想，北辰俯仰。

雷迅文章，风生谈笑，敌闻胆丧。

唤鹰腾万仞，鹏征八表，看云天壮。

## 其二

开天辟地神威，列宁事业前谁偶？

一声炮响，卅年血战，双枝并秀。

边寨惊烽，萧墙掣电，岁寒知友。

笑涎垂虎吻，心劳鼠技，分荆梦，今醒否？



九亿金城深厚，问全球此盟何有？

八方风雨，万邦忧乐，千秋休咎。

任重途长，天看旗帜，地看身手。

要同舟击楫，直须破浪，听风雷吼。

## 其三

举头西北浮云，回黄转绿知多少，

当年瑶圃，穴穿狐兔，可怜劳草。

目醉琼楼，神驰玉宇，沉沦中道。

更元奸移位，长城自毁，旌旗暗，述残照。



绝城不堪终老，怎天涯犹迟归棹？

远行应念，亡羊歧路，甘人虎豹。

珍重家园，良苗望溉，顾荆待扫。

趁投鞭众志，何当共驾，再乾坤造？

## 其四

旧时王谢堂前，似曾相识归来燕。

新妆故态，异乡征逐，画堂依恋。

羞贱骄贫，抛亲弃侣，衔泥自羡。

忽火飞梁坠，一朝零落，梦犹怨，君恩浅。



秋去春来何限，怎滔滔竟尊冠冕？

朱门命寄，苍生儿戏，风云色变。

十载簧言，万年粪秽，蝇趋菌衍。

愿孙孙子子，矢清遗孽，奋除妖剑。

## 其五

算来反面教员，先生榜样堪千古。

相煎如虏，鞭尸如虎，临危如鼠。

口唱真言，手挥宝篆，若呼风雨。

甚三无世界，两全党国，天花坠，归尘土。



涸辙今看枯鲋，定谁知明朝鲂鱮？

膏育病重，新汤旧药，怎堪多煮？

恨别弓惊，卷声树倒，相呼旧侣。

看后车重蹈，愁城四望，尽红旗舞。

## 其六

居然粉墨登场，十年一觉邯郸梦。

当初直料，雌黄信口，香花永供。

逆子倾家，残红傍路，惊风忽送。

亿连横秦相，称儿晋帝，争道是，真龙种。



惯见蜣丸蚁冢，任纷纭昆仑自耸。

江山有待，一声狮吼，万旗云涌。

天意多情，蜉蝣空怨，地轮飞动。

看连天芳草，莺迁燕返，又春光重。

## 其七

问君古往今来，皇皇文化何人造？

千年奴隶，生涯牛马，看人醉饱。

史页新开，天南地北，赤光普照。

说狼羊共处，今谁偏应，膏牙爪，甘镣铐？



革命一声号炮，动河山直穿云表。

风追骐骥，光寒剑戟，奋锄强暴。

作雾蚩尤，含沙鬼蜮，妖氛初扫。

乘摇空雪浪，漫天雹雨，指冰山倒！




# 七绝·改梅白《夜登重庆枇杷山》

我来高处欲乘风，

幕色苍茫一望中。

百万银灯摇倒影，

嘉陵江似水晶宫。




# 改胡乔木《国庆》

茫茫大陆，

回首几千冬。

人民众，

称勤勇，

挺神功。

竟尘蒙！

夜永添寒重。

英雄种，

自由梦，

义竿耸，

怒血进。

讶途穷。

忽震春雷，

马列天涯送。

党结工农。

任风惊浪恶，

鞭影指长虹。

穴虎潭龙，

一朝空。

喜江山统，

豪情纵；

锤镰动，

画图宏。

多昆仲，

六洲共，

驾长风，

一帆同。

何物干戈弄，

兴逆讼，

卖亲朋，

投凶横，

求恩宠，

媚音容。

不道人间，

火炬燃偏猛。

处处春浓。

试登临极目，

天半战旗红，

旭目方东。




# 七绝·戏改李攀龙《怀明卿》

豫章西望彩云间，

九派长江九叠山。

高卧不须窥石镜，

秋风怒在叛徒颜。




# 七绝·改《咏蛙》

独坐池塘如虎踞，

绿杨树下养精神。

春来我不先开口，

哪个虫儿敢作声？




# 六州歌头·改胡乔木《一九六五年新年》（其二）

寒山远望，春暖越重洋。

春潮莽，连天壤，震退荒。

战歌昂，凌厉山河壮。

千戈掌，方针讲，人民仰，同仇广，阵容强。

触目惊心，败叶纷纷降，兔死狐伤。

直冰崩瓦解，何计逞猖狂？

两大分赃，梦徒香。



纵添兵将，夸大棒，嚣尘上，陷泥塘。

纷说项，宣忍让，舌如簧，愿难偿。

大宇东风旺，无遮挡，任飞扬。

争解放，坚方向，锐锋铓。

何世人间，虎豹容来往？众志金汤。

教红旗遍地，万国换新装，目月重光。




# 四言诗·戏改江淹《别赋》句

春草碧色，春水绿波。

送君延安，快如之何！




# 七言诗·戏改杜甫《咏怀古迹》

群山万壑赴荆门，

生长林彪尚有村。

一去紫台连朔漠，

独留青冢向黄昏。




# 七言诗·青山处处埋忠骨

青山处处埋忠骨，

何必马革裹尸还。




# 七言诗·戏续李白《梁父吟》

不料韩信不听话，

十万大军下历城。

齐王火冒三千丈，

抓了酒徒付鼎烹。



## 附：《梁父吟》前面诗句

长啸《梁甫吟》，何时见阳春？

君不见朝歌屠叟辞棘津，八十西来钓渭滨。

宁羞白发照清水，逢时壮气思经纶。

广张三千六百钓，风期暗与文王亲。

大贤虎变愚不测，当年颇似寻常人。

君不见高阳酒徒起草中，长揖山东隆准公。

入门不拜骋雄辩，两女辍洗来趋风。

东下齐城七十二，指挥楚汉如旋蓬。




# 五古·改陈毅《反攻下汀州龙岩》诗句

润赣路千里，

春花笑吐红。

败军气犹壮，

一鼓下汀龙。




# 梅花引·改胡乔木《夺印》

领袖语，牢记取，百年大计争基础。

背行囊，带干粮，眉飞色舞队队下乡忙。

当年八路今重到，共苦同甘群众靠。

万重山，不为难，不插红旗定是不回还。



社藏鼠，欺聋瞽，不爱贫农爱地主。

话连篇，表三千，偷梁换柱黑网结奸缘。

人间自有青霜剑，慧眼何愁形善变？

起群雄，灭阴风，还我河山长作主人翁。


---
title: 改诗
article: false
description: 本节收录毛泽东改前人的诗句或为今人修改的诗词。
---




# 七言诗·赏梅

春心乐共花争发，

与君一赏一陶然。





# 七绝·改诗呈父亲

孩儿立志出乡关，

学不成名誓不还。

埋骨何须桑梓地，

人生无处不青山。




# 杂言诗·改李白《赠汪伦》

桃花潭水深千尺，不及你我手足情。

祝总司令多抓俘虏，多打胜仗。




# 贺新郎·改张元干《送胡邦衡谪新州》

梦绕神州路，

怅秋风连营画角，故宫离黍。

底事昆仑倾砥柱，九地黄流乱注，

聚万落千村狐兔。

天意从来高难问，况人情老易悲难诉。

更南浦，送君去！



凉生岸柳催残暑，

耿斜河疏星淡月，断云微渡。

万里江山知何处？回首对床夜语。

雁不到，书成谁与？

目尽青天怀今古，肯儿曹恩怨相尔汝！

君且去，休回顾。




# 江城子二首·改胡乔木《赠边防战士》

## 其一

少年心愿在天边。

别家园，度重关，南北东西多少好河山！

为保金瓯颠不破，鞋踏烂，不辞难。



远征才觉道途欢。
北风寒，有何于，雪地冰天为我驻朱颜。

背上枪枝登哨所，千丈壁，起炊烟。

## 其二

练兵塞上好风光。

号声忙，踏严霜，猎猎军旗天际看飞扬。

待到刺刀拼过了，挥汗水，对朝阳。



墙头大字写琳琅。

报爹娘，放心肠，多少英姿年少事戎行。

大海航行歌四起，营地乐，胜家乡。




# 改胡乔木《国庆夜记事》

今夕复何夕，

四海共光辉，

十里长安道上，

火树映风旗。

万朵心花齐放，

一片歌潮直上，

化作彩星驰。

白日羞光景，

明月掩重帷。

天外客，

今不舞，

欲何时？

还我青春年少，

达旦不须辞。

乐土人间信有，

举世饥寒携手，

前路复奚疑？

万里风云会，

只用一戎衣。




# 朱履曲·改康生《游庐山仙人洞》曲题

踏白云山上走，

望长江眼底浮，

这神仙到处有。

……




# 七律四首·改胡乔木《七一抒情》

## 其一

如此江山如此人，千年不遇我逢辰。

挥将日月长明笔，写就雷霆不朽文。

指顾崎岖成里道，笑谈荆棘等浮云。

旌旗猎猎春风暖，万目环球看大军。

## 其二

滚滚江流万里长，几分几合到汪洋。

源头尽望千堆雪，中道常迴九曲肠。

激浪冲天春汛怒，奔雷动地早潮狂。

层峦叠嶂今安在？一入沧溟喜浩茫。

## 其三

历经春夏共秋冬，四季风光任不同。

勤逐炎凉看黄鸟，独欺冰雪挺苍松。

寒虫向壁寻残梦，勇士乘风薄太空。

天外莫愁迷道路，早驱彩笔作长虹。

## 其四

六洲环顾满疮痍，冢突狼奔猎者谁？

肝胆誓分兄弟难，头颅不向寇仇低。

自由合酒血成碧，胜利从来竿作旗。

休向英雄夸核弹，欣荣试看比基尼。




# 普天乐·改康生《颂庐山会议》

四方来，
英雄辈，
思钢要铁，
想电求煤。
往来烟云楼，
龙虎风云会，
歌声唱得匡庐醉。
瞻前途万丈光辉：
云蒸霞蔚，
民康物阜，
稻稔粱肥。




# 五律·改陈毅《西行》

万里西行急，乘风御太空。

不因鹏翼展，那得鸟途通。

海酿千钟酒，山栽万仞葱。

风雷驱大地，是处有亲朋。




# 四言诗·春日游园

今我来兮，杨柳依依。




# 念奴娇·改胡乔木《重读雷锋日记》（其四）

寻常日记，细观摩满纸云蒸霞蔚。

时代洪流翻巨浪，舒卷英雄如意。

昔恨蛟潜，今欣龙跃，海底奇峰起。

几多学者，语言无此滋味。



颜色涂绘由人，如君红透，羞杀营营辈。

花落结为千粒子，一代红巾争继。

勤洗灰尘，多经风雨，立定上游志。

力争不懈，青春长傲天地。




# 沁园春·改胡乔木《杭州感事》

穆穆秋山，

娓娓秋湖，

荡荡秋江。

正一年好景，

莲丹采月；

四方佳气，

桂国飘香，

玉绽棉铃，

金翻稻浪，

秋意偏于陇亩长。

最堪喜，

有射潮人健，

不怕澜狂。



天堂，

一向宣扬，

笑今古云泥怎比量！

算繁华千载，

长埋碧血；

工农此际，

初试锋芒。

土偶欺山，

妖骸祸水，

西子羞污半面妆

谁共我，

舞倚天长剑，

扫此荒唐！




# 七律·游学即景

骤雨东风过远湾，滂然遥接石龙关。

□□□□□□□，□□□□□□□。

野渡苍松横古木，断桥流水动连环。

客行此去遵何路，坐眺长亭意转闲。




# 四言诗·露宿梅城堤上

沙地当床，石头当枕。
蓝天为帐，月光为灯。




# 五言诗·玉潭即景联句

云封狮固楼，

桥锁玉潭舟。




# 七言诗·外交家风采联句

八重樱下廖公子，

五月花中韩大哥。*（乔冠华）*

莫道敝人功业小，

北京卖报赚钱多。*（毛泽东）*




# 五言诗·咏指甲花

百花皆竞放，指甲独静眠。

春季叶始生，炎夏花正鲜。

叶小枝又弱，种类多且妍。

万草被日出，惟婢傲火天。

渊明爱逸菊，敦颐好青莲。

我独爱指甲，取其志更坚。




# 五律·赠周世钊

侯季多肝胆，

刘卢自辛苦。




# 五言诗·井赞

天井四四方，周围是高墙。

清清见卵石，小鱼囿中央。

只喝井里水，永远养不长。




# 七绝·过魏都联句

横槊赋诗意飞扬，*（罗章龙）*

自明本志好文章。

萧条异代西田墓。*（以上毛泽东）*

铜雀荒沦落夕阳。*（罗章龙）*





# 七绝·呈刘翰林联句

翻山渡水之名郡，*（毛泽东）*

竹杖草履谒学尊。

途见白云如晶海。*（以上萧瑜）*

沾衣晨露浸饿身。*（毛泽东）*


---
title: 无据诗词、联句、残句
article: false
description: 本节收录无文献根据的毛泽东诗词及和他人的联句。
---




# 杂言诗·迎春
狮子眼鼓鼓，

擦菜子煮豆腐。

酒放热气烧，

肉放烂些煮。




# 四言诗·题安化北宝塔壁

洢水拖蓝，紫云反照；
铜钟滴水，梅岭寒泉。





# 五言排律·湘江漫游联句

晚霭峰间起，

归人江上行。

云流千里远，*（以上萧瑜）*

人对一帆轻。

落日荒林暗，*（以上毛泽东）*

寒钟古寺生。

深林归倦鸟，*（以上萧瑜）*

高阁倚佳人。*（毛泽东）*





# 五言诗·大沽观海

苍山辞祖国，

弱水望邻封。




# 杂言诗·耕田乐

耕田乐，

天天有事做。

近冲一墩田，

近水一墩望，

多年副产积满仓。

农事毕，

读书甚馨香，

坐待时机自主张。




# 七绝二首·饮酒联句

## 其一
延安重逢喝茅台，*（毛泽东）*

为有佳宾陕北来。*（周恩来）*

是真是假我不管，*（黄炎培）*

天寒且饮两三杯。*（陈毅）*

## 其二

赤水河畔青泉水，*（毛泽东）*

琼浆玉液酒之最。*（周恩来）*

天涯此时共举杯，*（黄炎培）*

惟有茅台喜相随。*（陈毅）*




# 七古·游泳

自信人生二百年，

会当水击三千里。


